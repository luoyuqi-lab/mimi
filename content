hanshitie：[寒食帖，苏轼][自我来黄州，已过三寒食，年年欲惜春，春去不容惜。今年又苦雨，两月秋萧瑟。卧闻海棠花，泥污燕脂雪。闇中偷负去，夜半真有力。何殊病少年子，病起头已白。][春江欲入户，雨势来不已。雨小屋如渔舟，濛濛水云里。空庖煮寒菜，破灶烧湿苇。那知是寒食，但见乌衔纸。君门深九重，坟墓在万里。也拟哭途穷，死灰吹不起。][右黄州寒食二首]
jiuhuatie：[韭花帖，杨凝式][昼寝乍兴，輖饥正甚，忽蒙简翰，猥赐盘飧。当一叶报秋之初，乃韭花逞味之始，助其肥羜，实谓珍羞，充腹之馀。铭肌载切，谨修状陈谢伏惟鉴察。谨状。][七月十一日，状。]
zhanghantie：[张翰帖，欧阳询][张翰字季鹰，吴郡人。有清才，善属文，而纵任不拘，时人号之为江东步兵。後谓同郡顾荣曰，天下纷纭，祸难未已。夫有四海之名者，求退良难。吾本山林间人，无望于时。子善以明防前，以智虑後。荣执其怆然，翰因见秋风起，乃思吴中菰菜鲈鱼，遂命驾而归。]
tumutie：[土母帖，李建中][所示要土母，今得一小笼子，封全咨送，不知可用否？是新安缺门所出者，复未知何所用，望批示。春冬衣历头，贤郎未检到，其宅地基，尹家者，根本未分明，难商量耳。见别访寻稳便者，若有成见宅子又如何？细希示及。咨。][孙号西行少车，今有旧车，如到彼不用，可货却也。]
songfengge：[松风阁，黄庭坚][松风阁][依山筑阁见平川，夜阑箕斗插屋椽。 我来名之意适然。老松魁梧数百年，斧斤所赦今参天。 风鸣娲皇五十弦，洗耳不须菩萨泉。 嘉三二子甚好贤，力贫买酒醉此筵。夜雨鸣廊到晓悬，相看不归卧僧毡。 泉枯石燥复潺湲，山川光辉为我妍。 野僧早旱饥不能饘，晓见寒溪有炊烟。东坡道人已沉泉，张侯何时到眼前。 钓台惊涛可昼眠，怡亭看篆蛟龙缠。 安得此身脱拘挛，舟载诸友长周旋。]
guiqulaici：[归去来辞，赵孟頫][余家贫，耕植不足以自给。幼稚盈室，瓶无储粟。生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德；家叔以余贫苦，遂见用于小邑。于时风波未静，心惮远役。彭泽去家百里，公田之利，足以为酒，故便求之。及少日，眷然有归欤之情。何则？质性自然，非矫厉所得；饥冻虽切，违己交病。尝从人事，皆口腹自役。于是怅然慷慨，深愧平生之志。犹望一稔，当敛裳宵逝。寻程氏妹丧于武昌，情在骏奔，自免去职。仲秋至冬，在官八十馀日。因事顺心，命篇曰归去来兮。乙巳岁十一月也。][归去来兮，田园将芜胡不归！既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻飏，风飘飘而吹衣。问征夫以前路，恨晨光之熹微。乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出岫，鸟倦飞而知还。景翳翳以将入，抚孤松而盘桓。归去来兮，请息交以绝游。世与我而相违，复驾言兮焉求！悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。已矣乎！寓形宇内复几时，曷不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐乎天命复奚疑！]
